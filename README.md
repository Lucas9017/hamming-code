# Hammingcode

Hammingcode is een project waarin hammingcodes geimplementeerd zijn. De codes nemen een boodschap in, welke door middel van binaire taal omgezet worden in bits. In die bits worden willekeurig een ingegeven aantal fouten gemaakt. Deze fouten worden door de code gedetecteerd en verbeterd, waarna een boodschap teruggegeven wordt die gelijk is aan de ingegeven boodschap, of er erg op lijkt. We hebben twee methodes: de ene werkt met matrices, de ander werkt bitsgewijs. In de matrixcode kan dan weer gekozen worden voor een Hamming(7,4)code of een Hamming(15,11)code, door een 3 of een 4 mee te geven die het aantal pariteitsbits weergeeft.

## Gebruik

Deze codes zijn geschreven in de Python omgeving. Nadat de Python omgeving geïnstalleerd is in het geval dat het nog niet geïnstalleerd was, kunnen de codes geopend worden in Python.

### Handleiding
##### Hamming code
In de Pythoncode met de bestandsnaam `Hamming code' staan veel functies. Toch hoeft er maar één functie aangeroepen te worden om de code te testen. Er zijn hiervoor twee mogelijkheden: de functie hamming(str,int,m) aanroepen, of de functie hamming\_code(). 

Bij de eerste, hamming(str,int,m), moet men tijdens het aanroepen al een string meegeven, samen met twee natuurlijke getallen. De string weergeeft dan de boodschap die op de Hamming manier verstuurd en ontcijferd moet worden, het eerste getal staat voor het aantal fouten dat er in het `communicatiekanaal' ontstaan. Het tweede getal weergeeft de m van Hamming($2^m-1$,$2^m-m-1$). Hier kan een 3 of een 4 ingevuld worden. In de string kunnen alle mogelijke tekens staan die in het dagelijkse leven gebruikt worden (de meeste zijn namelijk geïmplementeerd in het ASCII-systeem), zowel letters als cijfers als leestekens zoals het apenstaartje. Wel moet de invoer daarvan een string zijn, anders zal de code niet runnen en zal er een error in beeld komen. Voor het natuurlijke getal, geldt dat het een natuurlijk getal moet zijn, anders zal de code weer niet starten en zal er ook een error in beeld komen.

Voor de functie hamming\_code() hoeven aanvankelijk geen argumenten meegegeven te worden. Als dit ingevoerd wordt in Python, waarna op enter gedrukt wordt, verschijnt de vraag `Wat wilt u versturen?'. Hier moet de gewenste boodschap ingevuld worden, waarna op enter gedrukt moet worden. Dan verschijnt `Uw boodschap bevat ... bits. Hoeveel fouten moeten er ontstaan bij het versturen?'. Op het beletselteken staat dan het totale aantal bits wat verstuurd wordt. Hier moet het aantal gewenste fouten ingevuld worden, waarna op enter gedrukt moet worden. Daarna verschijnt `Wilt u Hamming(7,4)code gebruiken of Hamming(15,11)code? Vul een 7 of een 15 in.'. Hier moet, zoals al vermeld, een 7 of een 15 ingevuld worden, afhankelijk van welke Hammingcode gewenst is om te gebruiken. De boodschap die als eerste meegegeven moet worden, kunnen weer alle tekens die in het dagelijkse leven gebruikt worden bevatten. Deze boodschap hoeft echter niet per se een string te zijn, de code zal ook werken als de boodschap zonder aanhalingstekens en str geschreven wordt. Wel moet het aantal gewenste fouten ingevuld worden als een natuurlijk getal dat kleiner of gelijk is aan het aantal bits dat de boodschap bevat. Als dat niet het geval is, zal de code niet starten en zal er een error in beeld komen.

##### Hamming bitsgewijs
Ook in het bestandje met naam 'Hamming bitsgewijs' staan veel functies. Weer is het genoeg om één functie aan te roepen om de bitsgewijze hammingcode te testen. Eigenlijk zijn deze functies analoog aan de functies bij 'Hamming code'. Het enige verschil is dat bij de functie hamming een argument minder meegegeven moet worden, omdat deze altijd met Hamming(7,4)code werkt. De invoer is dan dus hamming(str,int), voor deze argumenten gelden dezelfde voorwaarden als bij de gelijknamige argumenten van de hamming(str,int,m) van de 'Hamming code'. De functie hamming_code() stelt een vraag minder aan de tester, de laatste vraag is daarbij geschrapt. De eerste twee vragen zijn hetzelfde en vereisen dan ook dezelfde invoer als bij de gelijknamige functie van het bestand 'Hamming code'.

##### Snelheidscode
Het bestand genaamd Snelheidscode is een code die door ons is gebruikt om de snelheid van de hammingcode op basis van matrices te vergelijken met de bitsgewijze hammingcode. Om deze Pythoncode te gebruiken, moet de tekst onder de hammingcode die men wil timen geplaatst worden. Als dit de code met de matrices is, moet er nog een aanvullend argument toegevoegd worden, namelijk de m die aangeeft of Hamming(7,4) of Hamming(15,11) getest moet worden. Bij de bitsgewijze code is dit niet nodig. Om de tijd te meten die de code erover doet om de string `"Hallo, ik wil 130 broodjes", zei Jannes` om te zetten in nibbles met pariteitsbits, 20 fouten erin te maken, te controleren en verbeteren en weer terug te zetten naar een string die lijkt op de invoer, kan men op F5 drukken, of op het driehoekje bovenin wat het bestand laat runnen.

 <sub>Dit project is gemaakt door Lucas Lamping en Roxy van de Kuilen in opdracht van het vak Programmeren voor Wiskunde (WISB152) aan de Universiteit Utrecht in 2022.
